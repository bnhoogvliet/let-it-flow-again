---
title: Wat is NEI
share: false
hide_date: true
show_date_updated: false
reading_time: false
commentable: false
show_related: false
editable: false
pager: false
---

![screen reader text](heide.jpg)

## Wat is NEI-therapie?

NEI staat voor Neuro Emotionele Integratie en combineert inzichten uit zowel de Westerse als Oosterse gezondheidsleer. Denk aan elementen uit de psychologie, acupunctuur en neurologie. Deze methode helpt om op een milde manier emotionele spanningen, fysieke klachten en onverwerkte ervaringen los te laten — zonder langdurige gesprekken of het herbeleven van pijnlijke gebeurtenissen.

Wat veel mensen niet weten, is dat een "trauma" niet altijd groot of dramatisch hoeft te zijn. Het kan ook een kleinere, onverwerkte emotie zijn die zich heeft vastgezet in je systeem en onbewust invloed uitoefent op hoe jij je voelt of functioneert.

## Wat gebeurt er tijdens een sessie?

Bij NEI-therapie richten we ons op het onderbewuste deel van jouw brein, waar volgens onderzoek maar liefst 95% van je gedrag, overtuigingen en automatische reacties vandaan komt. Hier liggen ook vaak de oorzaken van aanhoudende klachten verborgen — klachten die je bewust misschien niet goed kunt verklaren.

Tijdens een sessie gebruiken we onder andere een biotensor, een instrument dat helpt om signalen uit het onderbewustzijn op te vangen. Door gerichte vragen te stellen, krijgen we helderheid over de achterliggende emotionele blokkades. Deze worden vervolgens losgekoppeld, waardoor je lichaam en geest de ruimte krijgen om weer in balans te komen.

## Hoe ontstaan blokkades in je systeem?

Soms gebeurt er iets in je leven dat je raakt, maar waar je emotioneel niet goed mee om kunt gaan. Die emotie blijft dan als het ware "hangen" in je systeem en kan zich vastzetten in het geheugen van je lichaamscellen, vaak rond een bepaald orgaan. Dit gebeurt wanneer een gevoel niet goed wordt verwerkt door de samenwerking tussen je gevoel (rechterhersenhelft) en je verstand (linkerhersenhelft).
Als je dan later een blokkade ontstaat die mee resoneert op die blokkade komt het nog harder aan. Je lijkt een soort van overgevoelig op bepaalde thema’s.
Op de lange termijn kunnen deze onverwerkte emoties leiden tot fysieke klachten, vermoeidheid, beperkingen en onverklaarbare pijnklachten. Maar ook mentale klachten zoals stress,  uitputting, onzekerheden, boosheid of depressies.

## Investeren in jezelf

Je hebt meer invloed op je welzijn dan je misschien denkt. Natuurlijk gebeuren er dingen in het leven die je niet kunt controleren, maar hoe je ermee omgaat, kun je wél sturen. NEI-therapie helpt je om oude patronen te doorbreken en meer rust, energie en helderheid te ervaren.
Door het loslaten van emotionele ballast ontstaat er ruimte: in je lijf, je hoofd en je leven. Je merkt dat je je beter voelt, lichamelijk én mentaal. Je lichaam werkt efficiënter en je zit gewoon lekkerder in je vel.

## Ook preventief waardevol

NEI is niet alleen geschikt om klachten op te lossen, maar ook als preventieve ondersteuning. Door blokkades op tijd aan te pakken, voorkom je dat deze zich opstapelen en op termijn tot grotere problemen leiden. Regelmatige sessies kunnen helpen om gezond en in balans te blijven — zowel nu als in de toekomst.

## Werkt ook door op je gezin

Een bijzonder aspect van deze therapie is dat het effect niet alleen bij jou merkbaar is. Als ouder geef je namelijk energetisch veel door aan je kind(eren). Zodra jij emotionele ballast loslaat, werkt dat ook door op jouw gezinssysteem. Dat maakt het een krachtige investering, niet alleen in jezelf, maar ook in de generaties na jou.

## Voorbeelden waar NEI helpend of ondersteunend kan zijn
 
- Na pestgedrag
- Na traumatische ervaring (zoals ongeval, geboorte trauma, ongewenste intimiteiten)
- Kinderwens
- Verlies en rouw
- Buiten proportionele emotie aanvallen (zoals woede, verdriet, frustratie)
- Onverklaarbare lichamelijke klachten
- Chronische ziekte
- leerproblemen
- Taalachterstand bij kinderen


