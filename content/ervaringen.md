---
title: Ervaringen
share: false
hide_date: true
show_date_updated: false
reading_time: false
commentable: false
show_related: false
editable: false
pager: false
---

## Mijn eigen ervaring

Ik ben iemand met een zeer brede interesse. Maar ik had behoefte aan diepgang en echt het vinden van mijn levenspad.

Binnen een aantal NEI sessies heb ik deze gevonden. En zo ben ik in mijn opleiding gestapt en NEI therapeut geworden.

Het starten van een eigen onderneming vond ik behoorlijk spannend. Maar met behulp van NEI heb ik mijn hieronder liggende blokkades mogen aanzien en oplossen.

En zo heb ik ook deze stap gezet.

En nu geniet ik van mijn werk als NEI therapeut. 


## Ervaringen van mensen

### Melanie Vis
Ieder mens verdient het om lekker in zijn of haar vel te zitten, zowel fysiek als mentaal. Maar dat gaat niet altijd vanzelf – ook bij mij niet. Vanuit nieuwsgierigheid kwam ik via Natasja in contact met NEI-therapie om erachter te komen of het iets voor me zou zijn. Want je kunt en hoeft tenslotte niet alles in het leven alleen te doen.

Het bleek een mooie en effectieve manier om onverwerkte emoties, gebeurtenissen en gevoelens los te leren laten. Natasja begeleidt op een hele prettige manier: geduldig, respectvol en meegaand. Daardoor voel je de ruimte en veiligheid om je volledig open te stellen.

Door NEI ervaar ik meer rust, ruimte in mijn hoofd en een vorm van verlichting, waardoor ik een vrolijkere versie van mezelf kan zijn.


### Samantha
Natasja heeft mijn zoon Rowan fantastisch geholpen met de NEI-behandeling. Tijdens ons gesprek vertelde ze mij uitgebreid wat er allemaal mogelijk is met NEI en waarbij het kan ondersteunen. Rowan was toen ruim 2,5 jaar oud en sprak nog slecht. We waren inmiddels gestart met logopedie en ik dacht direct: misschien kan dit hem extra ondersteunen.

Met een foto van Rowan gingen Natasja en ik aan de slag. Er kwamen zulke waardevolle dingen naar boven en we hebben een aantal blokkades kunnen weghalen. Al twee dagen later merkte ik een groot verschil: Rowan begon ineens veel meer woorden te zeggen en probeerde meer in zijn taal en spraak. Dat was zo bijzonder om te zien en mee te maken.

Een paar weken later hebben we nog een behandeling gedaan, dit keer op afstand. Het mooie was dat Rowan tijdens die sessie ineens helemaal bij mij wilde zijn en tegen mij aankroop, alsof hij het aanvoelde. Ook deze behandeling gaf weer een prachtig resultaat.

Ik vind het zo bijzonder hoe Natasja dit doet: vriendelijk, open, eerlijk en met zoveel inzicht. Ik ben ontzettend blij dat ik deze manier heb gevonden om Rowan te ondersteunen in zijn ontwikkeling en groei. Ook voor mezelf zou ik dit heel graag nog eens willen ervaren.

Bedankt Natas! ❤️


### Lenie
Ik ben 86 en had al langere tijd last van vermoeidheid en allerlei lichamelijke klachten. Natuurlijk niet zo heel gek gezien mijn leeftijd dat maar dan nog. En wat mij misschien nog het meest dwarszat, was dat ik me niet meer echt blij voelde. Alsof er iets in mij ‘uit’ stond.

Via mijn dochter kwam ik in contact met NEI therapie. Ik wist niet precies wat ik ervan moest verwachten, maar het voelde meteen vertrouwd. Tijdens de sessies kwamen er dingen naar boven die ik al lang vergeten was, maar die blijkbaar nog wel meespeelden.

Na een paar sessies merkte ik verschil: ik voel me lichter, rustiger en heb weer meer zin in de dag. Ik ben dankbaar dat ik deze stap toch heb gezet, ook op mijn leeftijd. Het is nooit te laat om je beter te gaan voelen.


### John
Eerlijk gezegd stond ik er eerst wat sceptisch in. NEI… ik dacht: dat zal wel weer zoiets vaags zijn. Niet echt iets voor mij. Maar ik zat niet lekker in mijn vel. Veel spanning, slecht slapen, en ik zat gewoon vast in mijn hoofd. Dus toch de stap gezet.

Na de eerste sessie merkte ik al dat er iets gebeurde. Het was geen magie, maar het voelde alsof er wat rust kwam. Na een paar sessies voelde ik me helderder, meer ontspannen en vooral: meer in contact met mezelf.

Wat me verbaasde, is dat het zo praktisch voelde. Geen lange gesprekken of ‘emotioneel gedoe’, maar wel precies bij de kern. Ik had dit veel eerder moeten doen.

### Nicole
Vanuit mijzelf ben ik een onderzoekend en ook kritisch persoon, maar ook een nadenker. Dat zorgt ervoor dat ik veel in mijn hoofd zit. De NEI-sessie heeft mij enorm verrast. Natasja heeft mijn blokkades via NEI gedeblokkeerd, waardoor ik veel meer rust in mijn hoofd ervaar.

Haar werkwijze is professioneel,  betrokken en diepgaand, maar ook met een vleugje humor.

Ik voelde mij gehoord en gezien, ook het onderbewuste gedeelte in mij.
Kortom een bijzondere en fijne ervaring die zeker voor herhaling vatbaar is!